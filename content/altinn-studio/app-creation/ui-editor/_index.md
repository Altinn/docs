---
title: UI editor
description: Hvordan bygge et skjema med UI editor i Altinn Studio.
toc: true
weight: 50
---

## Bygge et skjema ved bruk av UI editor

UI Editor er tilgjengelig i fanen _Lage_ når man er inne i en app i Altinn Studio.

![UI editor](ui-editor.png "UI editor")

## Bruke skjemakomponenter
Skjemakomponentene kan trekkes inn i arbeidsområdet (i midten) fra menyen til venstre.
Man kan deretter endre rekkefølgen på dem ved hjelp av drag and drop i arbeidsområdet.

Når du holder muspekeren over en komponent, eller når du velger den ved å klikke på den, blir to ikoner synlig - et søppelbøtte-ikon for å slette komponenten, og et blyant-ikon for å endre på egenskapene til komponenten.

![UI editor - legge til komponenter](ui-editor-add-components.gif "UI editor - legge til komponenter")

Se [oversikten over skjemakomponenter](https://docs.altinn.studio/teknologi/altinnstudio/solutions/altinn-studio/functional/build-app/ui-designer/components/) (i systemdokumentasjonen) for mer detaljer om komponentene som er tilgjengelig.

## Redigere egenskapene til komponentene

Hver komponent har et sett med egenskaper som kan redigeres, for eksempel kobling til tekster og kobling til datamodell osv. For å endre på egenskapene, klikk blyant-ikonet som vises når du holder musepekeren over komponenten du vil endre på.

Gjør deretter endringene du ønsker, og lagre dem ved å klikke på hake-ikonet til høyre for egenskapsredigeringen. Du kan forkaste endringene ved å klikke på kryss-ikonet.

![UI editor - redigere egenskaper på en komponent](ui-editor-edit-properties.png?width=1000 "GUI editor - redigere egenskaper på en komponent")

{{%notice info%}}
MERK: UI-editoren og kompoentene er under utvikling. Det vil derfor være perioder der ikke alle egenskaper kan settes i UI-editor.
{{% /notice%}}

{{% children description="true" depth="1" %}}